Již pošesté za sebou se Big Band Biskupská zúčastní koncertu Jazz Na Hradě v Žirovnici nedaleko Pelhřimova společně se sborem Arietta. Parkety místní sokolovny, jež hostily i Karla Gotta, obsadí více než 30členný big band spolu se sborem, jenž působí právě při základní škole v Žirovnici.

Tento rok máme tu čest přivézt do Žirovnice vyjímečného franzouzského zpěváka Karla Hermèse, který rozhodně nenechá publikum sedět v klidu na svých židlích. Představí se kousky jako Zoot Suit Riot nebo New York.

Big Band Biskupská koncertuje již od roku 2010 a za léta své činnosti má za sebou vystoupení s známými českými zpěváky - Ondřej Ruml, Tomáš Savka, Michaela Nosková, František Zahradníček a vystoupení na prestižních akcích - Ples Prahy 1 nebo Mezinárodní studentský ples, obojí v komplexu na Žofíně v Praze.

Pěvecký sbor Arietta, vedený zkušenou sbormistryní Ludmilou Zadražilovou, patří k ZUŠ v Žirovnici a pracuje s dětmi ze širokého okolí. Tento sbor, kromě akcí ve svém domovském kraji, vystoupil i například v sále České národní banky, v Úněticích u Prahy nebo na hradě Karlštejn.

Kombinaci obou těles zařídilo dlouholeté přátelství kapelníka big bandu Milana Tolknera, který z blízkosti Žirovnice pochází, a ředitele žirovnické ZUŠ Zdeňka Zadražila, který pochází také pochopitelně z blízkosti Žirovnice.