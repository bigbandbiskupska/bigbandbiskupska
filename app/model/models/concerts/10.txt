Již pošesté za sebou se Big Band Biskupská zúčastní koncertu Jazz Na Hradě v Žirovnici nedaleko Pelhřimova. Parkety místní sokolovny, jež hostily i Karla Gotta, obsadí více než 30členný big band spolu se sborem Arietta.

Exkluzivní hostem koncertu bude sólista opery Národního divadla František Zahradníček, který zazpívá klasické „hálovky“, ale i moderní hity například z pera Michaela Bublého.

/---html
<div class="text-center">
\---
[* http://www.ndm.cz/userfiles/archiv_priloh/clanky/fotografie/zivotopisy/opera/zahradnicek-1479455164.jpg .(František Zahradníček)[img img-rounded img-resp img-responsive] *] *** František Zahradníček
zdroj: http://www.ndm.cz/cz/osoba/5697-zahradnicek-frantisek.html
/---html
</div>
\---

Večerem se ponese také hlas stálé sólistky big bandu Kateřiny Tošnarové a neochvějného talentu ze středních Čech Ester Kubátové.

Big Band Biskupská koncertuje již od roku 2010 a za léta své činnosti má za sebou vystoupení s známými českými zpěváky - Ondřej Ruml, Tomáš Savka, Michaela Nosková, František Zahradníček a vystoupení na prestižních akcích - Ples Prahy 1 nebo Mezinárodní studentský ples, obojí v komplexu na Žofíně v Praze.

Pěvecký sbor Arietta, vedený zkušenou sbormistryní Ludmilou Zadražilovou, patří k ZUŠ v Žirovnici a pracuje s dětmi ze širokého okolí. Tento sbor, kromě akcí ve svém domovském kraji, vystoupil i například v sále České národní banky, v Úněticích u Prahy nebo na hradě Karlštejn.

Kombinaci obou těles zařídilo dlouholeté přátelství kapelníka big bandu Milana Tolknera, který z blízkosti Žirovnice pochází, a ředitele žirovnické ZUŠ Zdeňka Zadražila, který pochází také pochopitelně z blízkosti Žirovnice.

Těšíme se na vás. V Žirovnici to žije!