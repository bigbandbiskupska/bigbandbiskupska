Big Band Biskupská vystoupí na Zbraslavi v Černém divadle Jiřího Srnce, za přispění městké části Praha Zbraslav.

Tento koncert vám přinese již prověřené aranže z minulých let, ale také nově občerstvený repertoár připravený právě pro příležitost vánočních koncertů. Stálou sólistkou big bandu je Kateřina Tošnarová, která vás i v nové sezóně nenechá na pochybách, a připravila si pro vás několik nových známých fláků. Ovšem to není jediné, další sólistkou, která vás v tento adventní večer jistě potěší, je Ester Kubátová, rodačka ze Středních Čech. A trio sólistů uzavírá Slava Korsak, zpěvák, kterého na Zbraslavi jistě pamatují z letních koncertů, ale vystupoval s big bandem i v Praze, např. v roce 2014 na vánočním koncertu.

Kromě sólistů se na vás těší celý (více jak 30členný) big band v čele s kapelníkem Milanem Tolknerem.

Big Band Biskupská koncertuje již od roku 2010 a za léta své činnosti má za sebou vystoupení s známými českými zpěváky - Ondřej Ruml, Tomáš Savka, Michaela Nosková, František Zahradníček a vystoupení na prestižních akcích - Ples Prahy 1 nebo Mezinárodní studentský ples, obojí v komplexu na Žofíně v Praze.

Rezervace vstupenek je možná přes Městský dům Zbraslav.