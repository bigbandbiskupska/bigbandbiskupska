Hoďte předvánoční stres za hlavu a stavte se 17. prosince v Městské knihovně na Mariánském náměstí. Přesně v 18 hodin zde odstartuje svůj tradiční vánoční koncert Big Band Biskupská spolu s hosty a sólisty.

Letošní repertoár je nabitý nejen známými vánočními skladbami, orchestrálkami, ale i novými songy v podání Ester Kubátové, nadějné sólistky, která se již ve svých 13 letech zúčastnila soutěže Česko zpívá. Oblíbené písně uslyšíte i od naší stálé zpěvačky Kateřiny Tošnarové, která svým dokonalým francouzským přízvukem zmate i rodilého mluvčího. A na závěr se vám představí host večera – Martin Jánský.